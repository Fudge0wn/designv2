---
---
Redovisning kmom02
=========================


###Vad tycker du om LESS och det sättet vi jobbar med LESS-moduler?

Det är ett väldigt ovant sätt att arbeta på, och verkar kräva en del förberedelser för att kunna användas på ett bra sätt. Men att koda i en LESS-fil var väldigt smidigt och verkar ha fler funktioner och fördelar än CSS för att göra en bra stylesheet med snygg kod. Det tog många timmar och en del videoguider innan man började orientera sig i LESS-filerna och förstod hur allt hänger ihop. Jag fick dock även lära mig den hårda vägen, då jag av misstag råkade "förstöra" min kmom01_v2-stylesheet när jag började bygga på min kmom02-stylesheet. Jag var ganska långt gången i kmom02 innan jag kom på att jag redigerar ju filerna för kmom01_v2 också, då "layout.less" användes av båda stylesheetsen. Jag fick skapa separata filer för base och layout och återbygga stylen för min kmom01_v2. Tyvärr lyckades jag inte återskapa stylen riktigt hela vägen, då sidan fick av någon anledning en extra, ostylad navbar som separerar sidans innehåll lite grann. Jag försökte hitta felet ganska länge, men bestämde mig för att jag får lägga det på hyllan så länge och fortsätta med kmom02, då jag misstänker att det inte är ett stort problem i grunden.

###Är du bekant med Makefiler och make sedan tidigare, eller något liknande byggverktyg? Vad anser du om det?

Nej, jag är inte bekant med något liknande sen tidigare. Precis som med LESS så kommer det ta ett tag innan man vänjer sig och förstår hur tekniken fungerar. Det verkar vara smidigt att ha make i terminalen så att man snabbt kan använda det när man arbetar med sin hemsida.

###Hur kändes det att kompilera LESS till CSS, var det något du reflekterade över?

Det kändes bra. Det var många saker man funderade över under kursmomentets gång och det var en del man fick smälta och vänja sig vid för att förstå vad det var man höll på med. Att skriva i LESS var ett bra sätt att effektivisera sättet man skriver kod, samt göra snyggare och mer organiserad kod. Sen när man kompilerade om LESS till CSS så fick man en komprimerad CSS fil som verkar kunna höja laddningstider på en webbsida. Verkar vara ett bra sätt att jobba på och förbättra utvecklandet av sin webbplats.

###Kommentera ditt tema, hur kan man beskriva dess design och hade du några planer på “design” när du byggde ditt tema?

Jag hade egentligen aldrig några planer när jag startade kursmomentet. Jag visste att jag ville hålla det enkelt och inte ta vatten över huvudet redan i andra kursmomentet. Jag ville göra sidan betydligt lättare att navigera än i kmom01, men hade ingen specifik design i åtanke. Målet med kmom01 var en sida där jag markerade upp sidan med borders för att separera header, navbar, footer o.s.v. och orientera mig i sidans upplägg. Mitt nästa mål i kmom02 var att ge hemsidan ett funktionellt "skal" som jag kan bygga vidare på i nästa kursmoment och styla ytterligare under kursens gång. Jag känner att jag lyckades bra med detta och jag har nu en bra grund för att bygga och välja en mer personlig style senare. Mitt nästa mål är även att styla sidornas innehåll bättre, som t.ex. verktyg-sektionen eller göra min presentationssida snyggare.

###Vilken är din TIL för detta kmom?

När jag kom på att jag hade "förstört" min kmom01_v2-stylesheet under byggandet av kmom02. Jag blev varse om att organisera och separera kursmomenten i flera filer. Jag försökte även organisera koden i en gemensam layout-fil med "baskod" som jag tänkte använda till alla kursmomenten på nåt sätt.

Även hur man gör sidan responsiv i små steg var ett bra TIL.
